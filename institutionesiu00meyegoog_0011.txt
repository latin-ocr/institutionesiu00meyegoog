Praelatio. vn

,synopsis propaedeuticae“ praemittuntur, aliquo incommodo sane
non vacat, cum in domus penetralia introire cupientibus ostium
apertum et patens magis arrideat quam superatis prius obicibus
laboriose aperiendum. Compensari autern eiusmodi qualecumque

incommodum reali emolumento videtur. Nam quia omnis philo-
sophia moralis, nisi mera empirica phaenomenologia esse velit,
certis metaphysicis principiis nitatur oportet, eo expeditius atque
lucidius illa snum proprium scientiae cursum prosequi poterit, quo
magis aliunde supponenda principia discentium animis praesentia
fuerint. lam vero non raro, immo plerumque accidit, ut qui ad
philosophiam moralem primum accedunt, nequaquam totam philo·
sophiam theoreticam iam absolverint neque illis ipsis documentis
metaphysicis satis praemuniti censeri possint. Quare generatim
ipsius solidioris profectus in scientia morali interest, ut ista in
antecessum summario aliquo conspectu exhibeantur; quamquam
quis in particulari eorum usus necessarius vel opportunus, qua et
quanta etiarn eorum uberiore explanatione aliquando opus sit,
prudenti docentium iudicio permittendum videtur.

Opportune denique in utilitatem eorum, qui Parte ΙΙ ,Jus
naturae speciale“ (1900) utuntur, provisum est, ut numeri anac-
oincles universi, qui hactenus in Parte I praeter numeros pa·
ginarum ad apte signandum rerum et orationis decursum inser-
viebant, et qui in Parte II frequenter citari aut invocari solent,
in hac· nova quoque editione Partis Ι absque ulla rerum pertur-
batione singuli in suo respective loco intacti servarentur.

Quibus praemonitis non remanet, nisi ut a Deo optimo maximo
gratiam supplices efflagitemus, ut et operi et nobilissimo fini, cni
deservire contendit, superna benedictione adesse dignetur.

Exaeten, die 4 Martii 1906.

 

