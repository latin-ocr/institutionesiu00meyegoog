300 Sectio I. Liber IV. Caput ll. Articulus 1. 52.

merito illi censuerunt, alind esse bominis, quam Dei excellentiam
contemptu habere, aliud divinoe maiestatis imperium, quam nu-
manae rationis „imperativum‘ eludere velle. Nulla igitur etiam
’ in ordine mere philosophico genuina virtus esse potest, quae reli-
giosa informatione penitus careat (cf. n. 258).

337. Sdllollum. In actuali providentiae ordine haec ipsa veritas
arctius definita est. ·Nam postquam Deus religionem christianam lege
sancitam esse voluit, nulla alia virtus praeter christianam vel Deo ac-
cepta vel homini salutaris esse potest. Praeterea haec per se tot ac
tantis praerogativis gaudet, ut ii, qui ea pertinaciter reiecta in mere
rationalismo et naturalismo sibi complacent, ipsius naturalia rationis
testimonio condemnentur. Virtus quippe supernaturalis, quae ope re
ligionis christianae exercetur, qnantum virtutem naturalem antecellat,
his maxime capitibus refulget:

1. Ratione finio. Nempe quo excelsior finis est, ad quem virtutis
omne studium refertur, eo etiam sublimior ipsa virtus sit oportet. Iam
vero finis arevelatione christiana propositus omnem naturalem desti·
nationem longe superat. Per Dei enim liberam dispositionem iam non
ad cognitionem tantum, sedetiam ad visionem divinae essentiae atque
ad totius hominis regenerationem per potentem salvatoris mutem
vocamur.

2. Ratione matini. Naturalis virtutis motivum sistit in rationali
honestatis atque legis cognitione; christianae vero virtutis motivum ex
divina fide petitur, quae cognitio uon solum clarior et ad usum magis
explicita, sed etiam certior, utpote quae non abstrusis et praesertim
in morum disciplina incertis saepe ratiociniis acquiritur, sed summi
Dei sapientia et veracitate firlcitur. Tanto autem fortior et purior
procul dubio nostra virtus erit, quante clarius et certius tum ipsam
legem tum obligationis momenta noverimus. Praeterea fieri non potest,
ut virtus nostra nan intensitate et efficacia crescat pro augmento amoris
at reverentias erga Deum. Quo pacto autem fiat, ut christianus Deum,
cuius, ut ita dicam, fere penetralia cognoscit, quem iam non solum ut
creatorem ac dominum, sed et ut patrem amantissimum ac redemptorem,
ex amore hominem factum atque extrema passum contemplatur, magis
non revereatur diligatque?

3. Ratione obiecti. Quidquid eet obiectum virtutis naturalis, illud
simul est christianae, secundum illud S. Thomas: „Gratia non tollit,
ssd perficit naturam“ ¹; at christiana virtus insuper plura alia et snb
limiora obiecta ex divina institutione complectitur.

4. Ratione subsidiorum. Virtutis naturalis exercitium per se non
alias quam naturae vires postulat. Ut autem virtus supernaturali fini

¹ S. theol. 1, q. l, a. 8 ad 2.

 

